Proseguono in Libia le celebrazioni del primo anniversario della rivoluzione [it] che ha cacciato Muammar Gheddafi, al potere per 42 anni. I netizen condividono scene dei festeggiamenti e varie opinioni su Twitter [tutti link in inglese].
Hamza Malek nota:
@IbnOmar2005: Davvero: grazie a tutti i libici, là fuori, che hanno sostenuto la battaglia libica per la liberazione. Anche voi ne siete stati parte. #Libya
e aggiunge, incredulo:
@IbnOmar2005: Oggi è l'anniversario delle prime vere proteste di #Benghazi #Libya che alla fine hanno fatto cadere #Gaddafi. Non riesco ancora a crederci
Libyan Affairs ringrazia Shabab Libya (The Youth of Libya) per aver diffuso informazioni sulla rivoluzione, soprattutto durante il primo periodo.
@LibyanAffairs: @ShababLibya grazie per il lavoro svolto durante i primi giorni del #Feb17! Lybian Affairs è stata un'incredibile fonte di notizie per noi che stavamo all'interno #Libya
Feb17Libya ci ricorda:
@Feb17Libya: Quando Gheddafi ci ha chiamati ratti, gli abbiamo dimostrato di essere uomini veri – #Libya #Feb17
E la reporter della CNN Jomana Karadsheh aggiunge:
@JomanaCNN: Non so da dove iniziare per descrivere le scene che ho visto a #Tripoli . Non ho mai visto la città così. Fuochi d'artificio, danze per le strade… una notte meravigliosa! #Libya
Libyan descrive un'altra scena svoltasi a Tripoli:
@Tripolitanian: La gente gettava cioccolatini dai tetti, che atmosfera! #Tripoli #Libya #Feb17
Ali Tweel condivide su YouTube questo video, in cui si vedono lanterne di carta che volano sulla Piazza dei Martiri di Tripoli:
Si può sentire il trambusto in sottofondo, compresi i clacson delle macchine.
Akram condivide su flickr questa fotografia, raffigurante i fuochi d'artificio che illuminano i cieli di Tripoli durante le celebrazioni.
Fuochi di artificio a Tripoli
Nel frattempo, lo stratega della NPR, Andy Carvin, che amplificando le voci dei netizen libici durante la rivoluzione ha svolto un ruolo fondamentale, si trova ora a Bengazhi e partecipa alle celebrazioni in prima persona. Questo un suo tweet:
@acarvin: Ecco qualche sparo di festa in lontananza. Il rumore delle macchine che sgommano quasi li sovrasta. #benghazi
