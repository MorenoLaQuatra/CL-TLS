Per 42 anni, Muammar Gheddafi ha governato la Libia con il pugno di ferro. Negli anni, ha schiacciato l'opposizione, facendo fuori i dissidenti e governando da Tripoli come l'incontrastato Re dei Re dell'Africa.
Il 16 febbraio scorso, i cittadini hanno iniziato una rivolta contro la sua dittatura. Due mesi dopo, la capitale Tripoli viene liberata, e oggi iniziano i festeggiamenti dopo che Sirte, l'ultimo baluardo, è stata espugnata e Gheddafi è stato catturato e ucciso, o ucciso e catturato. Le circostanze della sua morte restano infatti ancora incerte, i dettagli contraddittori e le informazioni incomplete.
Su Twitter, giornalisti ed esperti cercano di ricostruire l'accaduto.
"Free Misrata" carica questo video su YouTube, il quale mostra Gheddafi ancora vivo, circondato da un gruppo di ribelli eccitati,  in guerra per la libertà:
Il giornalista di Al Jazeera Evan Hill scrive:
@evanchill: Cosa pensereste se i soldati del CNT [Consiglio Nazionale di Transizione] avessero ucciso Gheddafi dopo averlo catturato vivo?
E più tardi mette in discussione le ferite di Gheddafi mostrate in televisione:
@evanchill: La ferita di Gheddafi alla testa può essere una contusione dovuta a un colpo in testa, ma non a un colpo di pistola. È molto difficile da dire.
Anche Blake Hounshell, reporter della rivista USA "Foreign Policy", pone altre domande, tra cui:
@blakehounshell: Esecuzione? RT @halibrahim: Un'immagine migliore del corpo di #Gheddafi che mostra la pallottola in testa #Libia
E poi spiega:
@blakehounshell: Il nuovo video che ho pubblicato mostra chiaramente un'ambulanza lì intorno; non mostra un'esecuzione, se davvero c'è stata
E chiede ancora:
@blakehounshell: C'è qualche filmato che mostra Gheddafi sparato alla testa?
Anche Hala Gorani della CNN ha delle domande, e tra queste:
@HalaGorani: Gheddafi è stato catturato ferito ma vivo e poi giustiziato, oppure è morto a causa delle ferite? Finora, basandosi sui video in circolazione, non è chiaro. #Libia
Su Twitter, molti hanno reagito alla diffusione TV delle immagini del cadavere di Gheddafi:
iRevolt o Roqayah scrive:
@iRevolt: Una cosa è sentirsi esaltati per averlo cacciato, estirpato ecc; un'altra è trasformare la morte in un'orgia intorno a un cadavere.
E l'egiziano Mosa'ab Elshamy commenta:
@mosaaberizing:  Idealisti, soprattutto arabi, che non potete sopportare la vista del cadavere di uno dei tiranni più odiati del paese, svegliatevi!
