Il governo di Boyko Borisov [it] è caduto il 20 febbraio scorso, dopo un mese di incessanti proteste, e oggi, 12 maggio, i cittadini bulgari sono stati chiamati a scegliere un nuovo Parlamento (al riguardo, un articolo dettagliato di GV si trova qui [en]).
Ci sono dubbi, tuttavia, riguardo l'imparzialità del voto odierno. Gli attivisti bulgari hanno creato diversi strumenti online per aiutare a monitorare le violazioni del processo elettorale.
Аз Гласувам ("Io Voto"; [bg]) è stato creato dall'Istituto per lo Sviluppo dell'Ambiente Pubblico [en] (IPED), un'organizzazione non-profit che promuove il cambiamento politico e sociale in Bulgaria. IPED lavora per accrescere la partecipazione dei cittadini al governo bulgaro, limitando l'influenza della mafia nella politica, garantendo un processo elettorale imparziale, e combattendo la corruzione e l'abuso di potere. L'obiettivo della piattaforma è quello di promuovere i diritti degli elettori in Bulgaria, rispondere alle più frequenti domande sulle prossime elezioni, favorire la segnalazione di eventuali violazioni del processo elettorale, nonché raccogliere tutte le notizie riguardanti le elezioni diffuse dai media.
За честни избори ("Per elezioni giuste"; [bg]) è una piattaforma di crowdmapping basata su Ushahidi  [en], che aiuterà a raccogliere le segnalazioni di violazioni (testo e foto inviati via Facebook, Twitter e email).
Campagna pubblica contro la vendita e il controllo del voto [bg] è un sito che raccoglie notizie, aggiornamenti, e consigli su come combattere la compravendita dei voti e le altre violazioni.
Su Twitter, i netizen possono segnalare le violazioni e pubblicare gli aggiornamenti usando questi hashtag: #bgizbori2013, #izbori2013, and #izbori (izbori significa 'elezioni' in Bulgaro).
