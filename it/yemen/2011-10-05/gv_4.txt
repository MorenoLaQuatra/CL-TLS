I giovani manifestanti in Siria e in Yemen, che da mesi protestano contro i loro insolenti despoti e i brutali regimi, hanno deciso di dare un segnale di unità usando lo stesso nome per le loro rispettive manifestazioni del venerdì. Il "Venerdi della vittoria per la Siria e lo Yemen," giovani di entrambi i Paesi hanno coordinato le manifestazioni, in modo da condividere, oltre al nome anche gli stessi striscioni, slogan, materiali audio e video.
Per tutta la 60ma strada di Sanaa si sono sentiti risuonare potenti canti di libertà nel "Venerdi della vittoria per la Siria e lo Yemen ." (Video caricato da alabdulkadir)


A Taiz questo venerdì, i manifestanti in solidarietà con la Siria hanno scandito lo slogan "sacrificheremo anima e corpo per te, Siria". (Video caricati da: taizcitynet)


Cantavano anche "il futuro è per la gente libera, basta Ali, basta Bashar, il tempo dei tiranni è finito, viva il popolo arabo".


Anche i manifestanti a Hodeidah hanno intonato slogan per la libertà in Siria e Yemen e in solidarietà con i rivoluzionari a Dara'a. (Video caricato da: shababalhodeidah)


Guardando alla Siria, a Tadmor, i manifestanti siriani hanno gridato "La Siria e lo Yemen sono una cosa sola." (Video caricati da: SHAMSNN)


A Halab, i manifestati hanno ripetuto un canto yemenita "moriremo piuttosto che fallire"


Infine, anche a Idlib, in Siria, i manifestanti hanno urlato slogan in solidarietà con lo Yemen.


