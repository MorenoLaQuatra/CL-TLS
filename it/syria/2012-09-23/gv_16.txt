L'attuale situazione siriana ha ispirato diversi artisti, scrittori, pittori, registi e fotografi — risvegliando la creatività, finora assopita, di molti artisti che ora espongono online le proprie opere.
Il risultato è una stupefacente varietà di foto, quadri, canzoni e poesie che descrivono non solo le lotte e la sofferenza del popolo siriano ma anche le speranze e le aspirazioni per un paese libero e democratico.
Wissam Al Jazayri è un giovane graphic designer siriano che usa il blog [en] e la pagina Facebook [ar/en] per dare il proprio contributo – in termini pacifici – alle proteste in corso.
Ecco cosa riferisce a Global Voices:
In seguito all'assalto alla Moschea di Al Omari nell'aprile del 2011, ho deciso di lavorare per la rivoluzione. Per esprimermi al meglio ho fatto ricorso alla metafisica: voglio raggiungere l'inconscio piuttosto che realizzare ordinari disegni tradizionali di stampo politico.
Per Wissam non è stato facile attivarsi in tal senso. Ha ricevuto, infatti, varie minacce ed è ricercato dal regime siriano. Attualmente risiede in un luogo segreto; i genitori hanno abbandonato la Siria per garantire la propria incolumità.
Ecco di seguito alcune sue opere, pubblicate col consenso dell'autore, che possono essere ammirate anche sulla pagina Facebook [ar/en] o sul sito web [en] dell'artista.
La rivoluzione è una donna, perciò liberatevi.
Il pane e l'essere umano nella terra della morte
In memoria di Ghayath Matar
Ballerine destinate a un dittatore
Libertà per tutti gli artisti siriani
Il duro lavoro della libertà
La rivoluzione è un conflitto tra passato e futuro
Requiem per un sogno
La vita non si ferma
